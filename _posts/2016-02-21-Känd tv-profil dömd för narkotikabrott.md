---
layout: post
title: Känd tv-profil dömd för narkotikabrott
date:   2016-02-21 20:51:39 +0200
categories: jekyll update
tags: [double]
sources: [
    'https://www.expressen.se/noje/kand-tv-profil-domd-for-narkotikabrott-1/',
    'https://www.flashback.org/p66704040'
]

imagelg: https://stoppapressarna.se/sites/default/files/styles/flexslider_full/public/artikelalbum/simonk1.jpg
---

Den manliga dokusåpadeltagaren har kört bil efter att ha tagit kokain.

Nu döms han för rattfylleri och ringa narkotikabrott.

– Jag har inga kommentarer, säger han till Nöjesbladet.

Den manliga dokusåpaprofilen har själv uppgett för polisen att han var ute för att handla mat den fjärde januari när han blev stoppad. Han ska sedan ha fått lämna ett prov efter att polisen noterat att deltagarens pupiller indikerade att han kunde vara drogpåverkad.

Enligt deltagaren hade han tagit kokain 15 timmar före händelsen.

I en husrannsakan som genomfördes hittade polisen kokain i dokusåpadeltagarens hem.

### Döms till dagsböter
Han döms nu för rattfylleri samt bruk och innehav av kokain. Enligt domen har han själv erkänt brotten.

Straffet blir 130 dagsböter á 50 kronor. Alltså 6 500 kronor. Han ska även betala in 800 kronor till brottsofferfonden.

När Nöjesbladet når dokusåpaprofilen har han ingenting att tillägga.

– Jag har inga kommentarer, säger han.

### Är dömd tidigare
Det här är inte första gången dokusåpaprofilen döms för narkotikabrott. I december 2016 fick han lämna urinprov efter att polisen ertappat honom med kokain på en nattklubb i centrala Stockholm.

Han berättade då för Nöjesbladet att han inte använt kokain tidigare.

– Det var första gången jag testade, säger han då till Nöjesbladet.

Han sa också att han tyckte att det kändes onödigt att prova kokain igen.