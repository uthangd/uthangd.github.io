---
layout: post
title: Våldtäktsanklagade **kulturprofilen** dömd till fängelse
date:   2018-10-18 20:51:39 +0200
categories: jekyll update
tags: [double]
sources: [
    'https://www.aftonbladet.se/nyheter/a/4de4yg/kulturprofilen-jean-claude-arnault-domd-till-fangelse',
    'https://www.flashback.org/t2892208'
]
imagelg: https://images.cdn.yle.fi/image/upload/f_auto,fl_progressive/q_88/w_3200/w_3200,h_1800,c_crop,x_0,y_280/w_1200/v1537784003/39-5119045ba8b8990d19d.jpg
caption: Den sk. "Kulturprofilen" på väg ut från rätten
---

Domen mot Kulturprofilen meddelades klockan 11 av Stockholms tingsrätt.

Jean-Claude Arnault, mer känd som Kulturprofilen, dömdes till två års fängelse för våldtäkt i ett fall. Han ska även betala skadestånd på 115 000 kronor till kvinnan.

Åklagaren hade yrkat på minst tre års fängelse.

Tingsrätten har beslutat att Arnault ska bli kvar i häkte till dess att domen verkställts.

Arnaults advokat Björn Hurtig har tidigare bedömt risken för en fällande dom som ”överhängande”.

– Men vi viker inte ner oss. Om det skulle bli en fällande dom så kommer vi att överklaga, har han tidigare sagt.

### Nekar till anklagelserna
Det var den 12 juni i år som Arnault åtalades för två fall av våldtäkt. De misstänkta brotten ska vara begångna mot en kvinna i Stockholm under hösten och vintern 2011.

Någon teknisk bevisning har inte funnits i målet och de vittnen som har hörts i rätten har själva inte bevittnat några övergrepp, utan fått dem återgivna av den utsatta kvinnan.

Skillnaden mellan bevisningen i de två fallen av våldtäkt är att kvinnan berättade om det första övergreppet för sin terapeut, som gjorde en anteckning om det i kvinnans journal.

Arnault, som hela tiden nekat till anklagelserna, häktades i förra veckan misstänkt för en av de två våldtäkterna. Detta då det fanns risk för att han skulle lämna landet.

### Åklagaren: Skarpt läge
– Nu är det skarpt läge, han riskerar ett långdraget fängelsestraff och det kan vara väldigt frestande för honom att åka utomlands och undanhålla sig ett långdraget straff, sa kammaråklagare Christina Voigt på en pressträff i samband med beskedet.

Misstankarna mot Kulturprofilen uppmärksammades första gången i november 2017 i en granskning av Dagens Nyheter där 18 kvinnor berättade hur han utsatt dem för ofredanden och våldtäkter.

Anklagelserna mot Jean-Claude Arnault, som haft nära band till Svenska Akademien, har försatt Akademien i en djup kris och lett till att flera ledamöter valt att lämnat arbetet.

### Utreds för ekobrott
Samtidigt kan Arnault och Svenska Akademien drabbas av ett nytt hårt slag. Ekobrottsmyndigheten utreder fortfarande ekobrott kopplad till kulturprofilens och hans fru, poeten Katarina Frostensons, litteraturklubb Forum och Svenska Akademien. Anmälan ska ha lämnats in av en privatperson och rör enligt tidningens uppgifter skattebrott, bokföringsbrott och brott mot kommunala regler om utskänkning av alkohol på klubben. Brotten ska ha påbörjats 2013.

Jean-Claude Arnault har ännu inte delgivits någon misstanke.

– Men någon form av misstanke kommer det att bli, säger chefsåklagare Jan Tibbling, som har en förhoppning om att utredningen ska vara klar innan årsskiftet.