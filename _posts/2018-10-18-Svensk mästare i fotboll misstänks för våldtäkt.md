---
layout: post
title: Svensk mästare i fotboll misstänks för våldtäkt
date:   2018-10-18 20:51:39 +0200
categories: jekyll update
tags: [double]
sources: [
    'https://www.expressen.se/sport/svensk-mastare-i-fotboll-misstanks-for-valdtakt/',
    'https://www.fotbollskanalen.se/sverige/uppgifter-flerfaldig-svensk-mastare-anhallen-misstankt-for-valdtakt/',
    'https://aftonbladet.se/dummy',
    'https://www.flashback.org/t2985199'
]

imagelg: https://stoppapressarna.se/sites/default/files/styles/flexslider_full/public/artikelalbum/ahlberg_stor6.jpg
caption: Den sk. "Kulturprofilen" på väg ut från rätten
---

Under fotbollskarriären vann han flera SM-guld och blev en profil i sitt lag.
Nu har mannen häktats misstänkt för våldtäkt. Han nekar till brott. 
Kvinnan som anmält fotbollsprofilen har medverkat i ett populärt tv-program där hon nådde stor framgång.

Larmet om den misstänkta våldtäkten kom från den före detta fotbollsspelarens hem i Stockholm natten till lördag. Enligt Expressens uppgifter hade det hållits en middag i profilens hem innan den misstänkta våldtäkten ägde rum.

Fotbollsprofilens fru låg och sov i lägenheten medan maken misstänks ha våldtagit en annan kvinna, enligt Expressens uppgifter.

På tisdagsmorgonen begärdes mannen häktad, misstänkt för våldtäkt. Strax innan klockan 14 kom beskedet att han häktats.

Kvinnan i fråga är känd från sin medverkan i ett populärt tv-program.

"Hon mår mycket dåligt"
Nu har hon tilldelats ett målsägandebiträde som kommer att företräda henne under utredningen och en eventuell kommande rättegång.

– Det finns överväldigande bevisning mot honom. Mer om hur den ser ut vill jag inte gå in på, men åklagaren har ett mycket starkt bevisläge. Vad gäller min klient så mår hon mycket dåligt av vad som har hänt, säger målsägandebiträdet.

Risk att han förstör utredningen
Enligt häktningsframställan greps mannen klockan 04.30 på morgonen den 13 oktober, och anhölls vid 9-tiden samma dag. Åklagare har i sin häktningsbegäran kryssat i att:

”... det finns risk för att för den misstänkte genom att undanröja bevis eller på något annat sätt försvårar sakens utredning.”

Blev en profil i sitt lag
Expressen har förgäves sökt åklagaren i målet. Fotbollsprofilens advokat vill för närvarande inte lämna någon kommentar:

– Vi har inget att säga.

Den före detta fotbollsspelaren har haft en lång och framgångsrik karriär och var en stor profil i allsvenskan. Profilen har representerat svenska storklubbar och har flera SM-guld på meritlistan.