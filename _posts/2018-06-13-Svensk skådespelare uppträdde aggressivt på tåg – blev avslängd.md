---
layout: post
title: Svensk skådespelare uppträdde aggressivt på tåg – blev avslängd
date:   2018-06-13 20:51:39 +0200
categories: jekyll update
tags: [double]
sources: [
    'https://www.aftonbladet.se/nojesbladet/a/VRMWjp/svensk-skadespelare-upptradde-aggressivt-pa-tag--blev-avslangd',
    'https://www.flashback.org/t2950148'
]
imagelg: https://img10.ntm.eu/nt/public/img/10060125/0825125747/spanner-musklerna-om-nagra-ve?w=980&h=551&anchor=topcenter&bgcolor=222&scale=both

---

En svensk skådespelare uppträdde aggressivt på ett X2000-tåg från Stockholm till Malmö under måndagsmorgonen.

Personalen ville slänga av honom redan i Norrköping – men genom hot och bråk ska mannen ha lyckats hålla sig kvar till Linköping.

– Polisen fick ingripa, säger ett vittne till Nöjesbladet.

Skådespelaren förnekar brott.

En känd, svensk skådespelare hoppade på ett X2000-tåg från Stockholm med slutdestination Malmö på måndagsmorgonen. Men han kom aldrig längre än till Linköping.

Mannen, som är i 50-årsåldern, ska ha uppträtt så pass stökigt och aggressivt att personalen ville bli av med honom redan i Norrköping.

– Han åker ofta tåg och är ofta otrevlig mot personal och resenärer och i måndags var polisen tvungen att komma. Han blev obehaglig och aggressiv, säger ett vittne till Nöjesbladet.

Skådespelaren ska dock enligt uppgift ha hållit sig kvar på tåget genom att bete sig hotfullt mot personalen. Då hade tågpersonalen redan ringt till polisen, och i Linköping väntade en patrull på skådespelaren.

– De ville ha hjälp att få av en person från tåget. Personen omhändertogs enligt LOB (Lagen om omhändertagande av berusade personer, reds. anm.) och fördes till polishuset i Linköping. Det finns misstanke om ringa narkotikabrott för eget bruk, säger Monica Bergström, presskontakt i polisregion öst.

Skådespelaren: Har inte uppträtt hotfullt
En polisanmälan mot mannen om ”narkotikabrott, bruk” har upprättats. Nöjesbladet har tagit del av handlingen, där det framgår att ”misstanke om narkotikabrott uppstår då misstänkt är torr i munnen, har glansiga ögon och små pupiller” och att han ska ha uppträtt hotfullt.

Nöjesbladet har varit i kontakt med skådespelaren som förnekar brott. Han menar även att han inte ska ha uppträtt hotfullt och att ingen anmälan om hot har gjorts. I dagsläget vill han inte lämna några ytterligare kommentarer.