---
layout: post
title: Tidigare SVT-profil åtalad för grov rattfylla
date:   2018-09-05 20:51:39 +0200
categories: jekyll update
tags: [double]
sources: [
    'https://www.expressen.se/noje/svt-profil-atalad-for-grov-rattfylla-/',
    'https://www.flashback.org/t2974024'
]

imagelg: https://www.resume.se/contentassets/dd109a8574b94e8f85a751b0ad496c7f/olle-palmlof.jpg

---

En tidigare SVT-profil som har jobbat med aktualitetsprogram står åtalad för grovt rattfylleri och ringa narkotikabrott i Stockholms tingsrätt.

Mannen körde motorcykel i Stockholms innerstad när han stoppades av polis  – och det framkom då att han hade både alkohol och rester av kokain i blodet.

En tidigare SVT-profil som har jobbat med aktualitetsprogram åtalas för grovt rattfylleri och ringa narkotikabrott.

I en stämningsansökan som har lämnats in till Stockholms tingsrätt så framkommer det att mannen i juni körde motorcykel i centrala Stockholm, när han stoppades av polis på grund av misstanke om rattfylleri. 

SVT-profilen, som har synts regelbundet i rutan, testades för alkohol på plats av poliserna, och det framgick då att han hade en alkoholhalt på 0,66 promille i blodet. 

I dokumenten som har lämnats in till tingsrätten står det också att profilen hade kokain i blodet. Vid visitation hittade polisen också ett rör med vitt pulver, något som mannen också hade rester av under näsan, vittnar polisen om.

### Polisen gjorde flera försök att stoppa SVT-profilen
I förundersökningsprotokollet uppger polisen att de reagerade på motorcykelns framfart, då den dels kördes i mycket hög hastighet, men också vinglade kraftigt över körbanan och gjorde plötsliga inbromsningar.

Det ska också ha tagit flera försök för polisen att få SVT-profilen att stanna, som i förundersökningen hävdar att han varken sett eller hört polisen bakom sig.

Expressen har sökt SVT-profilen.