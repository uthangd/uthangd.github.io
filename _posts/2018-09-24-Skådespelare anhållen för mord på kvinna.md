---
layout: post
title: Skådespelare anhållen för mord på kvinna
date:   2018-09-24 20:51:39 +0200
categories: jekyll update
tags: [double]
sources: [
    'https://www.aftonbladet.se/nyheter/krim/a/Xw7Bgr/skadespelare-anhallen-for-mord-pa-kvinna/promo',
    'https://www.flashback.org/t2979438',
    'https://nyheter24.se/noje/915066-skadespelare-anhallen-for-mord-pa-28-arig-kvinna'
]

imagelg: https://encrypted-tbn0.gstatic.com/images?q=tbn:ANd9GcQn2JyHN-p7IKjFoXksOU8XdZ4LZcHjYpqZMvxi8u8oie1yFfbeyQ
---

En skådespelare greps under söndagen och är nu misstänkt för ett brutalt mord på en 28-årig kvinna. Skådespelaren har jobbat med bland annat Mikael Persbrandt, Mads Mikkelsen och Kjell Bergqvist.

En skådespelare i 50-års åldern greps under söndagen och är på sannolika skäl misstänkt för mord. 

Det var under söndagskvällen som polisen larmades till Kista utanför Stockholm. 

Polisen hade fått in larmet som misshandel, och när polisen kom till platsen så kunde de konstatera att en 28-årig kvinna var död. 

– Det var ingen tvekan om att det handlar om ett mord, sa Per Gerdin, jourhavande förundersökningsledare, till Aftonbladet under gårdagen. 

Enligt Aftonbladet så hade kvinnan utsatts för kraftigt våld mot halsen. 

Kjell Lindgren är presstalesman vid polisens regionledningscentral, och under söndagen sa han följande till Aftonbladet: 

– Den gripne fanns på plats. Han och kvinnan har åtminstone vistats i samma bostad men jag vet inget om deras relation.

Mannen som har gripits är en känd skådespelare och har enligt Aftonbladet jobbat med bland annat Mikael Persbrandt, Samuel Fröler, Helena af Sandeberg, Kjell Bergqvist, Stefan Sauk, Sofia Helin, Mads Mikkelsen och Alexander Skarsgård.

Enligt åklagaren Malin Kühn så kommer mannen att förhöras under eftermiddagen, och det är ännu inte klart hur han ställer sig till misstankarna som riktats mot honom, skriver Aftonbladet. 

Aftonbladet skriver vidare att mannen tidigare är ostraffad. 

Enligt SVT, som natten mot måndagen rapporterade om mordet i Kista, så ska larmet som kom till polisen ha handlat om hjärtstopp. 

Gerdin bekräftar även att kvinnan hittades inomhus, i övrigt är polisen mycket förtegen om brottet.

